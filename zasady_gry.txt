ZASADY GRY
Gra jest przeznaczona dla dwóch graczy. W swoim ruchu gracz może rzucić kośćmi
lub dokonać wymiany zwierząt.

RZUT KOŚĆMI
Jeśli gracz rzuci kostkami tak, że na obu wypadnie takie samo zwierzę, to
dostaje to zwierzę ze stada głównego. Gdy gracz ma już jakieś zwierzęta, to po
rzucie otrzymuje ze stada tyle zwierząt wyrzuconego gatunku, ile ma pełnych par
tego gatunku (łącznie z wyrzuconymi na kostkach).
UWAGA! Jeśli gracz wyrzuci lisa, traci wszystkie swoje króliki, oprócz jednego.
Jeśli wyrzuci wilka, traci wszystkie posiadane zwierzęta, z wyjątkiem konia,
królików i małego psa, (jeśli je ma). Przed atakiem lisa chroni mały pies
(króliki pozostają bezpieczne, ale gracz traci małego psa), a przed atakiem
wilka duży pies (zwierzęta pozostają bezpieczne, ale gracz traci dużego psa).

WYMIANA ZWIERZĄT
Można dokonać jednej z poniższych wymian:
A) Wymienić 6 królików na 1 owcę.
B) Wymienić 2 owce na 1 świnię.
C) Wymienić 3 świnie na 1 krowę.
D) Wymienić 2 krowy na 1 konia.
E) Wymienić 1 owcę na 1 małego psa.
F) Wymienić 1 krowę na 1 dużego psa.

WYGRANA
Wygrywa ten z graczy, który jako pierwszy zdobędzie przynajmniej po jednym
koniu, krowie, świni, owcy i króliku.